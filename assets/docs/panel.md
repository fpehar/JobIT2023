# Aktualni trendovi i izazovi regrutiranja (talenata) u IT sektoru

## Uvod 

Cilj panela je raspraviti lokalnu manifestaciju globalnih trendova  i izazova povezanih sa zaposlenjem u tehnološkoj industriji s posebnim naglaskom na regrutiranju talenata za a) specifične (jezgrene) IT poslove (npr. programiranje, upravljanje bazama podataka, dizajn interakcije i sučelja, mreže, računalna sigurnost i sl.), i b) druge poslove/zanimanja uobičajena u tehnološkim tvrtkama. Od panelista se ne očekuju univerzalne karijerne smjernice nego različite karijerne perspektive na temelju kojih sudionici mogu izvući određene zaključke i prema potrebi ih primijeniti u daljnjem razvojnom putu. 

## Panelisti

<!-- kratko predstaviti sve paneliste -->

1. Mate Bogović, osnivač i CEO u WOD Software Solutions d.o.o.
2. Ive Botunac, direktor strateškog razvoja u Alfatec Grupi i predsjednik Udruge za promicanje informacijskih tehnologija "ZADAR DEVELOPERS HUB"
3. Danijel Fatović, viši direktor Direkcije digitalne transformacije u OTP banci d.o.
4. Petar Garžina, engineering manager u Cognism d.o.o.
5. Tomislav Jakopec, voditelj diplomskog studija informacijskih tehnologija na Filozofskom fakultetu Sveučilišta J.J. Strossmayer u Osijeku i član Udruge Osijek Software City
6. Marko Mišulić, osnivač i CEO u Rentlio d.o.o.

# Teme i pitanja

1. Kada, kako i zašto ste ušli u svijet IT-a (kratki razvojni put i način na koji ste ušli u IT sektor)? Što vas je tada motiviralo, zašto ste ostali i što vas danas drži "u igri"?

2. Je li svijet s razvojem IT-a postao bolje mjesto za život i na koji način IT danas doprinosi poboljšanju kvalitete naših osobnih i profesionalnih života?

3. Koji je prema vašem mišljenju najveći izazov s kojim se trenutno  suočava IT industrija trenutno i možete li ukratko opisati na koji način se taj izazov manifestira na jezgrenu djelatnost i svakodnevne aktivnosti vaše tvrtke/organizacije? Jeste li prije 5 ili 10 godina mislili da ćemo biti u današnjoj situaciji ili ste očekivali veći napredak?

4. U kojoj mjeri se IT promijenio u posljednjih 5 godina i u čemu se ogledaju najveće promjene prema vašem mišljenju? Što vaša kristalna kugla kaže da će se dogoditi kroz narednih pet godina i na koji način se pripremate na promjene i izazove koji nas u tom razdoblju očekuju?

5. Tko je prema vašem mišljenju u zadnjih par godina napravio najveći pomak u IT industriji i na koji konkretan način to čine?

6. Na koje kritične promjene moramo biti spremni ako se želimo učinkovito uloviti u koštac sa stvarima koje za koje očekujete da će se dogoditi u bliskoj budućnosti?

7. Što je za vas bio najzanimljivi trend u 2022. godini i na koji način ste pratili ili dalje pratite razvoj događanja?

## Kadrovi i kompetencije

8. Što se prema vašem mišljenju najviše promijenilo u pogledu regrutiranja talenata i općenito zapošljavanju u tehnološkoj industriji u odnosu na vaše početke? Možete li ukratko usporediti mogućnosti u vaše i u današnje vrijeme?

9. Što mislite o današnjoj generaciji (Z-gen) koja se zapošljava u vašim tvrtkama? Imate li formirano mišljenje ili stav pripadnicima tzv. Z generacije? Što cijenite kod njih i imaju li prema vašem mišljenju neki izraženi generacijski bug ili sustavni nedostatak?

10. Vezano za prethodno pitanje, imate li neki praktični savjet za mlađe naraštaje u auditoriju? 

11. Postoji li prema vašem mišljenju neki skup univerzalnih kompetencija (znanja/vještina) koje bi vaši zaposlenici ili općenito (budući) posloprimici u IT-u sektoru trebali danas posjedovati?

12. Jeste li primijetili neki trend u skupu vještina koje regruteri ili poslovne službe u potrazi za IT talentima posebno cijene ili traže?

13. IT sektor je snažno obilježen tzv. Hype ciklusima, vještinama i znanjima koja su različitim fazama više ili manje tražena, npr. stalno tražene vještine (Java, JavaScript, SQL), u porastu (PHP, Python, Node.js) ili padu (npr. C#, C). Svako malo se pojave neki novi razvojni okviri ili koncepti (Node.js, Angular.js, JAMStack). Na koji način bi se novi naraštaji posloprimaca trebali pripremiti za buduće izazove i kako se nositi sa stalnim promjenama trendova i potreba za specifičnim znanjima i vještinama?

14. Osim tradicionalnih IT poslova i zanimanja, jeste li primijetili neke nove trendove, nova zanimanja koja su relevantna na hrvatskom odnosno globalnom tržištu a koja su nedovoljna zastupljena u našem bilo srednjoškolskom ili visikoškolskom sustavu, ili pak na otvorenom tržištu neformalnog obrazovanja?

15. Što biste savjetovali osobama koje su se odlučile za formalno obrazovanje izvan STEM područja ali koje planiraju tražiti zaposlenje u IT sektoru? Na kojem skupu kompetencija bi trebali poraditi kako bi povećali zapošljivost?


## Osobni ton za kraj

16. Što vam je u životu najviše pomoglo da ste danas na današnjem mjestu i poziciji te što biste mlađem naraštaju u auditoriju savjetovali ukoliko se žele razvijeti u sličnom pravcu kao i vi?

17. Sjećate li se nekog specifičnog iskustva ili događaja iz vaše formativne faze na koji biste iz današnje perspektive drugačije reagirali ili koji biste rado promijenili? Što mislite da biste s tom promjenom (jednostavnije) ostvarili? 

18. Na koji način danas održavate "stručnu formu", razinu stečenih kompetencija i na koji način usvajte nova znanja i vještine? Tko su vam uzori i izvori iz kojih crpite ideje? Što čitate, koga pratite (slušate/gledate)? A vaši zaposlenici/kolege(ice)? Imate li dojam u kojoj mjeri se oni dalje usavršavaju i jeste li zadovoljni s njihovim angažmanom na tom području?

19. Jesu li "IT industrija u Zadru" ili "IT karijera u Zadru" oksimoron? Ima li smisla ovo što mi danas radimo i kako vidite budućnost IT sektora u Zadru? 
