---
layout: home
title: JobIT 2023. (12. 1. 2023.)
subtitle: Dan IT karijera u organizaciji Stručnog preddiplomskog studija informacijskih tehnologija Sveučilišta u Zadru
---

<p>Stručni preddiplomski studij informacijskih tehnologija okupit će <strong>12. siječnja 2023.</strong> na Novom kampusu Sveučilišta u Zadru lokalnu obrazovnu/akademsku i poslovnu zajednicu te ostale dionike na prvom JobIT danu karijera u području informacijskih tehnologija. JobIT je zamišljen kao platforma za umrežavanje i povezivanje studenata s potencijalnim poslodavacima iz IT sektora.</p>

<p>JobIT obožava geekove/ice, ali je otvoren i za sve zainteresirane studente s ne-tehnoloških studija, kao i za srednjoškolce, njihove nastavnike te ostale sugrađane zainteresirane za aktualne tehnološke izazove i trendove.</p>

<p>Nadamo se da će novo sjeme bačeno na plodno zadarsko IT tlo izrasti u naočito stablo na koje ćemo u nadolazećim godinama biti ponosni. Veselimo se da će hodnici i dvorane Novog kampusa Sveučilišta u Zadru biti ispunjeni brojnim štandovima i osobama u potrazi za novim karijernim izazovima u IKT-u kao jednom od globalno najatraktivnijih tržišnih sektora. </p>
