---
layout: post
title: IT Pub kviz
subtitle: Guma bar, 12. 1. 2023. s početkom u 19:30 (prijava obvezna!)
cover-img: /assets/img/bridge.png
share-img: /assets/img/company.png
tags: [sudionici, IT kviz]
---

{: .box-warning}
**Obvezno ispunite** [IT Pub kviz prijavni obrazac](https://bit.ly/jobit2023-kviz).

Povodom JobIT dana karijera u IT-u iz Osijeka nam u Zadar dolazi IT PUB KVIZ - inicijativa nastala 2021. godine volonterskim angažmanom nekolicine studentica Diplomskog studija informacijskih tehnologija u Osijeku. IT PUB KVIZ se u Osijeku održava jednom mjesečno i okuplja studente IT-a, lokalne informatičke tvrtke i sve ostale IT entuzijaste. Posebnost IT PUB susreta je da svakom kvizu prethodi kratko predstavljanje jedne osječke IT tvrtke koja studente i ostale potencijalne posloprimce upoznaje s čim se bave i koji profil stručnjaka zapošljavaju. Ovaj format se pokazao vrlo uspješnim u povezivanju potencijalnih posloprimaca i poslodavaca te njegova popularnost i posjećenost raste iz mjeseca u mjesec.  

Nova sezona PUB IT kvizova otvara se gostovanjem u Zadru i to 12. siječnja 2023. s početkom u 19:30 u Guma baru. Sudjelovanje na kvizu je otvoreno za sve skupine kvizaša - od srednjoškolaca, studenata, tvrtki, nastavnika i ostali zainteresirani građana. Svi timovi mogu konkurirati za osvajanje jednog od prva tri mjesta, ali prigodne nagrade, a riječ je o izdašnim poklon bonovima, bit će prema želji sponzora dodijeljene ISKLJUČIVO najbolje plasiranim srednjoškolskim i studentskim timovima. 

Prijave za sudjelovanje na PUB IT kvizu su još uvijek otvorene. Molimo požurite s [registracijom](https://bit.ly/jobit2023-kviz) jer je ukupan broj timova ograničen.

Vidimo se na JobIT 2023. danu karijera u IT-u, a nakon toga na kvizu! Više informacija o programa dana IT karijera možete saznati ovdje: [bit.ly/jobit2023](https://bit.ly/jobit2023).
 
P.S.
Ovim putem zahvaljujemo našim vrijednim sponzorima: **OTP banci** na sponzoriranju cateringa i pića dobrodošlice, **Cromarisu** na sponzoriranju glavnih nagrada za sudionike kviza iz kategorije studenti/srednjoškolci, **WOD Software Solutions** na sponzoriranju troškova DJ-a, te **Cognismu** na sponzoriranju prigodnih nagrada za tri najbolja tima iz svih prijavljenih kategorija sudionika kviza.
