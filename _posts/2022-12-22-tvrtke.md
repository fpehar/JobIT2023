---
layout: post
title: Informacije za tvrtke i ostale organizacije
subtitle: sve bitne informacije o JobIT 2023. namijenjene tvrtkama, ustanovama, udrugama i ostalim vrstama organizacija koje se namjeravaju aktivno uključiti provedbu Dana IT karijera
cover-img: /assets/img/path.jpg
share-img: /assets/img/path.jpg
tags: [sudionici, tvrtke, ustanove, udruge, organizacije]
---

JobIT 2023. dan IT karijera u organizaciji Sveučilišta u Zadru nudi mogućnost upoznavanja studenata s Preddiplomskog studija informacijskih tehnologija, ali i svih ostalih zainteresiranih sudionika s drugih (komplementarnih) studijskih programa. Osim studenata ovo događanje je namijenjeno i srednjoškolcima, njihovim nastavnicima te svim sugrađanima koji planiraju budući razvoj karijere u živahnom području IT-a. 

JobIT 2023. je prilika da sa sudionicima porazgovarate o karijernim izazovima, mogućnostima poslovne suradnje, studentskim i učeničkim poslovima ili praksi, te o stalim srodnim temama. Ovo je jedinstvena prilika da upoznate potencijalne posloprimce na njihovom domaćem terenu i da s njima uspostavite osobni kontakt.

## Registracija

Tvrtke i ostale organizacije s kojima Sveučilište ima potpisane ugovore o obavljanju Stručne prakse imaju prednost kod dobivanja vlastitog štanda, međutim i sve ostale zainteresirane tvrtke mogu iskazati interes putem prijavnog obrasca koji je potrebno ispuniti najkasnije do 3. 1. 2023. Svi štandovi će biti smješteni u hodnicima Novog kampusa koji vode prema Multimedijalnoj dvorani u kojoj će se održati službeno otvorenje JobIT 2023. 

Povratnu informaciju o raspoloživosti štanda dobit ćete na registriranu email adresu najkasnije do 4. 1. 2023. 

JobIT 2023 štandovi su **besplatni za SVE** zainteresirane tvrtke i organizacije!

## Prezentacijski štandovi

Standardni štand iznosi okvirno 2m2 i sastoji se od dva stola dimenzija 140 x 70 cm te četiri stolca. Štandovi se mogu namjestiti 12. 1. 2023. od 10:00 sati. Štandovi (stolovi) su "goli" i izlagači su sami odgovorni za uređenje istih. Pospremanje štandova je planirano nakon službenog završetka događanja u 19:00.

## Program

JobIT 2023 se sastoji od sljedećih aktivnosti: 
- pozdravnih riječi organizatora i ostalih pozvanih gostiju
- pozvanog predavanja
- radionica (u jutarnjem terminu, prije službenog početka JobIT-a)
- n-minutnog ludila i *pitchanja* tvrtki
- JobIT štandova koji su prisutni od početka do kraja događanja
- "brzog IT-spoja" potencijalnih posloprimaca i prijavljenih predstavnika tvrtki/organizacija
- panel rasprava posvećena trendovima u IT-u i izazovima povezanim s regrutiranjem (talentiranih/kvalitetnih) kadrova
- večernjeg Pub IT kviza i ITuluma (slobodno možete prijaviti vlastiti tim koji se sastoji od 4+1 osobe)

Osim toga planiran je domjenak za sve sudionike, a to je uvijek dobra prilika za upoznavanje i umrežavanje!

Za posjetitelje vaših štandova možete slobodno prirediti prigodne *goodiće*.

## Komunikacija

Nakon što se registrirati za sudjelovanje na JobIT-u 2023. poslat ćemo vam email poruku na adresu koju ste naveli u službenoj prijavnici. U navedenoj poruci primit ćete niz praktičnih informacija vezanih za organizaciju događanja. 

Važna napomena! JobIT će pratiti službeni fotograf/snimatelj i predstavnici medija. Snimljene materijale namjeravamo koristiti u svrhu promocije održanog događanja i planiranja budućih sličnih i srodnih događanja. Ovim putem vas molimo da nam pravodobno javite ukoliko ne želite da fotografije/snimke (predstavnika) vaše tvrtke izađu na webu ili u javnim glasilima.
