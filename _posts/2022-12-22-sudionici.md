---
layout: post
title: Informacije za sudionike JobIT-a 2023.
subtitle: studenti, srednjoškolci, nastavnici i ostali zainteresirani sugrađani
cover-img: /assets/img/path.jpg
share-img: /assets/img/path.jpg
tags: [sudionici, studenti, učenici, srednjoškolci]
---

# Informacije za studente i ostale sudionike

Pridruži nam se na JobIT 2023. danu IT karijera i uspostavi kontakte s predstavnicima tvrtki iz IT sektora. Tko zna, možda među njima prepoznaš potencijalnog poslodavca ili dobiješ ideju za buduću karijeru!?

**Kada**: 12. 1. 2023. s početkom u 13:00

**Gdje**: Novi kampus Sveučilišta u Zadru, Multimedijalna dvorana (117)

## Je li JobIT namijenjen samo studentima IT-a?

Ne možemo poreći da smo kao organizatori ovog događanja vrlo privrženi *geekovima* i *geekicama*, i sami se tako osjećamo, ali ovdje je bitno naglasiti da je ovo događanje otvoreno za sve osoba koje svoje buduće zaposlenje vide u brzorastućem IKT sektoru! 

IT tvrtke traže **kvalitetne i talentirane** srednjoškolce različitih profila, te studente s različitih studijskih programa čije kompetencije mogu doprinijeti razvoju inovativnih i kreativnih rješenja, poput: informacijskih i komunikacijskih znanosti, ekonomije, turizma, psihologije, sociologije, lingvistike i različitih stranih jezika, etnologije, povijest umjetnosti i dr.

Naravno, ovo događanje je potpuno otvoreno za sve ostale sugrađane zainteresirane za tehnološke teme i trendove, odnosno naše sugrađane koji namjeravaju karijeru usmjeriti prema IT-u. 

## Koga ćeš susresti na JobIT 2023.?

Za tebe smo pripremili detaljan [opis](#) svih tvrtki i organizacija koje su prijavile sudjelovanje na prvom JobIT danu IT karijera. Za početak smo se usmjerili na lokalne tvrtke i organizacije koje su izravno ili neizravno povezano s poslovanjem u širem području informacijskih i komunikacijskih tehnologija. Riječ je o tvrtkama koje uz pomoć računalnih tehnologija i sustava razvijaju različite proizvode ili usluge, poput: 
- poslovnih web ili mobilnih aplikacija
- softverskih i/ili hardverskih rješenja po mjeri korisnika
- sustava za automatizaciju poslovanja, 
- platformi za upravljanje podacima i donošenje poslovnih odluka, 
- sustava za upravljanje poslovanjem u financijama, turizmu, prometu, javnom sektoru i dr.

## Koju korist imate od sudjelovanja na JobIT 2023.?

Sudjelovanjem možeš steći bolji uvid u različite profile stručnjaka koje tvrtke traže i sukladno tome kvalitetnije usmjeriti vlastiti karijerni razvoj.  Naime, mnogi potpuno krivo misle da je karijera u IT-u isključivo za programe i progamerke. Za razvoj i održavanje kompleksnih rješenja zasnovanih na računalnim i drugim digitalnim tehnologijama potrebni su različiti profili stručnjaka, od administratora mreža i sustava, administratora baza podataka, arhitekata sustava i rješenja u "oblaku", stručnjaka za prikupljanje i obradu podataka, stručnjaka za strojno učenje i umjetnu inteligenciju, stručnjaka za vizualizaciju podataka, stručnjaka za računalnu sigurnost, pa sve do dizajnera korisničkih sučelja, projekt menadžera, menadžera proizvoda i usluga, korisničke podrške, istraživanja i dizajniranja korisničkog iskustva, ljudskih resursa i sl. 

Pridruži nam se na JobIT-u i saznaj kako na najbolji način iskoristiti i usmjeriti postojeća znanja i vještine na razvoj uspješne karijere u vibrantnom području IT-a. JobIT su ulazna vrata u svijet tvrtki i drugih organizacija u kojima možeš obaviti stručnu praksu ili u kojima možeš pronaći stalno/privremeno zaposlenje, odnosno s kojima možete uspostaviti projektnu ili neku drugu vrstu poslovne suradnje.

## Koje aktivnosti smo za tebe pripremili?

Iz programa izdvajamo predavanja pozvanih predavača i radionice usmjerene na *cutting edge* tehnologije s ciljem razmjene znanja i vještina, te mogućnost upoznavanja predstavnika prijavljenih tvrtki koje će se predstaviti u kratkim x-minutnim izlaganjima. Nakon toga slijedi “brzi IT-spoj” (engl. *speed dating*) tijekom kojeg možeš obaviti vremenski ograničen razgovor s predstavnicima svih uključenih tvrtki. Pravi vatromet smo planiranili za panel raspravu posvećenu trendovima i izazovima u IT-u s posebnim naglaskom na regrutiranju (talentiranih/kvalitetnih) kadrova. Dan ćemo završiti s prvim zadarskim [PubIT kvizom](https://forms.gle/qq7yQQ3BnE8frREM6) i JobITulumom. Putem sljedećeg [obrasca](https://forms.gle/qq7yQQ3BnE8frREM6) možete prijaviti vlastitu kvizašku ekipu sastavljenu od max. 4 + 1 člana.

Veselimo se vašem dolasku, a poziv slobodno proslijedite svojim prijateljima i/ili kolegama.
